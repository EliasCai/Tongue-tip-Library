饮食须知卷四

爆取苞中自裂出栗子，以润沙密藏，夏初尚如新也。如苞未树上自坠者，不能久藏，且易腐。

枣子味甘，生性热，熟性平。生食多令人热渴膨胀，动脏腑，损脾元，助湿热。患寒热、胃弱羸瘦人不可食。同蜜食，损五脏；熟者多食，令人齿黄。生同葱食，令五脏不和；同诸鱼食，令人腰腹痛。勿与髓蟹同食，久食最损脾，助湿热，患齿病、疳病、蛀及中满者勿食。小儿食多生疳。聚叶微毒，服之使人瘦，久呕。

柿子味甘性寒，多食发痰。同酒食易醉，或心痛欲死。同蟹食，令人腹痛作泻，或呕吐昏闷，惟木香磨汁灌之。许但盐藏者微有毒。

梅子味酸性平，多食损齿伤筋，蚀脾胃，令人膈上痰热。服黄精人忌之。不可与猪羊肉、麋鹿麝肉同食。食半开梅花，溶蜡封花口，投蜜罐中，每取一二朵，同蜜一匙，点滚水服。清水揉梅叶洗蕉葛衣，经夏不蛀。梅叶煎汤洗徽衣，即去，甚妙。

梨味甘微酸性寒，多食令人寒中，损脾萎困，金疮、乳妇产后血虚者勿食。生食多成冷痢。梨与萄相闻收藏，或削梨蒂种于萝卜上藏之，皆可经年不烂。今北人每于树上包裹过冬乃摘，亦妙。

木瓜味酸涩性温，忌铁器，多食损齿伤骨。以铅霜或胡粉涂之，则失酢味，且无渣。木瓜树作桶足甚益。