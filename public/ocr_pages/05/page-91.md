饮食须知 卷六

鲟鱼味甘性平，即鲟鳇鱼，一名鮪鱼。多食动风气，发一切疮疥。久食令人心痛腰疼。同笋乾食，发瘫痪。小儿食之成咳嗽及癫瘦。能发诸药毒，服丹石人忌食。作鮓虽珍，亦不益人。

鲇鱼味甘性寒，有小毒。同牛肝食，患风噎涎。同野猪肉食，令吐泻。同雉肉食，生癣。同鹿肉食，令筋甲缩。赤目赤无腮者并有毒，食杀人。反荆芥。

黄颡鱼味甘性平，微毒。一名缺，状似小帖，身青黄色，颗下有二横骨，两发有声，轧轧。其胆春夏近上，秋冬近下。多食发疮疥，不益人。反荆芥，能害人。

河豚味甘性温，有毒，海中者大毒。多食发风，助动疾。有病痰疮疡者不可食。与荆芥、菊花、桔梗、甘草、附子、乌头相反。修治失法，误入烟煤或沾灰尘，食之立能杀人。三月后即肉内生斑，不可食。妊妇食之，令子赤游风。其血有毒，脂令舌麻，子仓腹胀，眼令目花。其肝及子有大毒，入口烂舌，入腹烂肠，无药可解。中其毒者，以橄榄、芦根汁、粪清、甘蔗汁解之，少效。或用鸭血灌下可解。服药人不可食之。赤目者、极肥大者、腰腹有红筋者，误食杀人，诸药不能解。厚生者宜远之，勿食。又一种斑子鱼，形似小河豚，其性味有毒，与河豚相同。河豚鱼饱后不可再食，食此不可尽饱，宜防发胀。

石斑鱼生南方溪涧，长数寸，白鳞黑斑，浮游水面，闻人声则划然深入。其子及肠有毒，惧食令人吐泻。饮鱼尾草汁少许解之。