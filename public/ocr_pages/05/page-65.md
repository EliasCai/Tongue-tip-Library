饮食须知卷三

人夺气阴，核疼脚气风病人及时病后忌食之。一云与蜜相反，生食增恚，熟食发婬，有损性灵也。

大蒜味辛性温有毒，生食伤肝气，损目光，面无颜色，伤肺伤脾。生蒜合青鱼鲫鱼食，令人腹内生疮肠中肿，又成病瘕，发黄疾。合蜜食杀人。多食生痰助火，昏目。四八月食之伤神，令人喘悖。多食生蒜行房，损肝失色。凡服一切补药及地黄、牡丹皮、何首乌者忌之。能解虫毒，消肉积。同鸡肉食，令泻痢。同韭

芸薹菜味辛性温，即油菜。多食发口齿痛，损阳道，发疮疾，生虫积。春月食之发膝中痫冷，有腰脚病者食之加剧。狐臭人、服补骨脂者忌食之。

菘菜味甘性温，即白菜。多食发皮肤瘙痒，胃寒人食多，令恶心吐沫作泻。夏至前食多发风动疾，有足病者忌食。药中有甘草忌食菘菜，令人病不除。北地无菘，彼人到南方不胜地土之宜，途病忌菘菜。其性当作凉，生蔓可解。服苍耳尤者忌之。

芥菜味辛性温，多食昏目动风发气。同鲫鱼食患水肿，同兔肉、鳗肉食成恶疮。病有疮疡痔疾便血者忌之。生食发丹石药毒，细叶有毛者害人。芥多食助火生痰发疮动血，酒后食多缓人筋骨。芥子味辛性热，多食动火昏目，泄气伤精，勿同鸡肉食。

苋菜味甘性冷利，多食发风动气，令人烦闷冷中，损腹。凡脾胃泄泻者勿食。同蕨粉食生瘕，妊妇食之滑胎，临月食之易产。不可与同食生瘕，取肉如豆大，以菜封裹，置土坑内，以土盖之一宿尽变。