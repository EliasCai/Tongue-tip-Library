雁肉味甘性平，七月勿食，傷人。神道家謂之天厭，不食爲妙。久食動氣。《禮記》云：食雁去腎，不利人也。

鳩肉味甘性熱，卽突厥雀，形似雌雉，鼠腳，無後趾，歧尾，憨急，飛雌前雄後。

鶴雉肉味甘性平，有小毒。多食令人瘦，發五痔。同蕎麥食，生肥蟲；同豆豉食，害人卵；同葱食，生寸白蟲。

呼鶴，似鶴而小，首有朵毛。爲駿，似雉而腹有朵色，爲錦鷄，俗通呼爲錦鷄矣。又有吐綬鷄，每春夏晴明，徐舒颔下錦綬，文采煥爛，斂不見。養之竝辟火災，食之有毒。

鶡雞肉味甘性平，初病後勿食，氣猛，鬬期必死。

白肉味甘性平，患瘡癫者勿食。黑氣味相同。

竹雞肉味甘性平，卽泥滑滑。谚云：家有竹雞啼，白蟻化爲泥。亦辟壁蟲。

黄褐侯肉味甘性平，青佳。多食發喉庫，用生蔓可解。

桑属肉味甘性温，卽蠟嘴。初病後勿食。

鸜鵒肉味甘性平，卽八哥。天寒欲雪，卽羣飛如告。鸜鵒不逾濟，地氣使然也。

乌鸦肉味酸性平，臭不可食。肉及卵食之，令人昏忘。

喜鹊肉味甘性寒，婦人不可食。

饮食须知卷七