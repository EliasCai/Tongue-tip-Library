金鱼味甘咸，性平。味短不宜食，止堪养玩。鱼啖橄榄渣、肥水、鸽粪即死。得白杨皮不生。
比目鱼味甘，性平。多食动风气，有风病者勿食。
鳍鱼味甘，性平。尾有两歧如鞭鞘，患疽者勿食。
鲛鱼味甘，性平，即沙鱼。皮可饰刀剑，大者尾长数尺，能伤人。小者子随母行，惊即从口入母腹中。虎沙能咬人形，被暗伤人以红布系腰可免。忌甘草。
乌贼鱼味咸，性平。多食动风气。其墨亦可书字，但逾年则迹灭。其骨名海螵蛸，文顺者是，横者为假。能淡盐，投骨于井，水虫皆死。乌贼遇小满则形小也。
邵阳鱼味甘咸，性平，有小毒。状如盘及荷叶，无足无鳞，背青腹白，口在腹下，目在额上，尾长有节，螯人甚毒。吴人腊之食之。其尾候人尿处订之，分阴肿痛至死，拔去乃愈。被刺毒者，以鱼扈竹及海獭皮解之。
竹鱼味甘，性平。出广南桂林湘江，状似鲭鱼而少骨刺，色青翠可爱，鳞间有朱点。多食发疮疾。
肉味甘，性冷。同猪兔鸭肉食损人，同芥子食生恶疮，同菜食令腹中成肉髓害人。不可同桃子、鸭子。
饮食须知卷六