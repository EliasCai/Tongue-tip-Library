饮食须知卷四

多集槟榔树上，其外皮即大腹皮也，宜依法洗制方可用之。槟榔得扶雷藤、瓦垄子灰同咀嚼之，吐去红水一口，则柔滑甘美，多食则发热，勿同橙橘食。

莲肉味甘涩，性平。食莲子不去心，令人作吐。多食生者微动冷气，胀人。患霍乱及大便闭燥者少食。荷梗塞穴，鼠自去。煎汤洗铁垢自新。莲花及蕊忌地黄、葱蒜，花畏桐油。

藕味甘，性平。生食过多亦动冷中，少和盐水食。盆口齿同油煤米果食则无渣，忌铁器酒。

菱味甘，性平。生食多伤脏腑，损阳气，痿茎生虫，水果中最不治病。熟食多分腹滞气，腹胀饮姜汁酒一二杯可解，或含吴茱萸咽津亦妙。同蜂蜜食生虫，小儿秋后食多分脐下痛。花开背日，芡花开向日，故菱寒而芡暖。熟乾性平，生则冷利。四角三角为菱，两角为菱，功用相同，勿合犬肉食。

芡实味甘，性平。生食过多动风冷气，熟食过多不益脾胃，兼难消化，小儿多食不长。芡实一斗用防风四两煎汤浸过，经久不坏。

茨菇味苦甘，性寒。多食发虚热及肠风痔漏，崩中带下，动冷气腹胀，生疮癫，发脚气，患瘫痪风，损齿失颜色，皮肉干燥，卒食之使人干呕，孕妇忌食，能消胎气。小儿食多分脐下痛，以生同煮可解毒，勿同吴茱萸食。

荸荠味甘，性寒滑，即地栗。有冷气人不可食，动腹胀气满，小儿秋月食多分脐下结痛。合铜嚼之铜渐消，也勿同驴肉食，分筋急。