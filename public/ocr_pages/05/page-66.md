饮食须知卷三

菠菜味甘性冷滑，多食令人脚弱，发腰痛，动冷气。先患腹冷者必破腹，不可与鲤鱼同食，发霍乱。北人食之。

莴苣味甘苦，性冷，微毒。多食昏人目，痿阳道，患冷人不宜食。紫色者有毒，百虫不敢近，蛇虺触之则目瞑不见物。人中其毒，以汁解之。

白苣菜味苦性寒，似莴苣叶，有白毛。同酪食生虫，多食令小肠痛。患冷气者勿食，产后食之令腹冷作痛。

苦菜味苦性寒，即苦荬，家种者呼为苦苣。不可合蜜食，令人作内痔。脾胃虚寒者忌食。妇不可食，令蛾。

胡萝卜味甘辛，性微温，有益无损，宜食。

芜菁味辛性温，微毒，即胡萝卜。多食伤神健忘，出汗。有狐臭、口气、齿病、脚气、金疮者，切不可食。久病人食之，脚同斜蒿食，令人汗臭难瘥。根发痫疾。凡服一切补药及白龙牡丹皮者忌之。勿同猪肉食，妊妇食之令子难产。