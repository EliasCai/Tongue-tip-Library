枸杞苗味甘苦性寒，解毒与乳酪相反。

甘菊苗味甘微苦性凉，生熟可食。真菊延龄，野菊食之伤胃，泻人。

竹笋味甘性微寒，诸笋皆发冷血及气，多食难化，困脾。小儿食多成瘦，同羊肝食，令人目盲，勿同砂糖食。

篁笋味签难食，多食发风动气作胀。淡竹简多食发背闷脚气。刺竹笋有小毒，食之落人发。箭竹笋性硬难化，小儿勿食。桃竹笋味苦有小毒，南人谓之黄笋，灰汁煮之可食，不尔戟人喉。酸笋出粤南，用沸汤泡去苦水，投冷井水中浸二三日，取出缕如丝绳，醋煮可食。凡煮笋，少入薄荷、食盐，则味不签。或以灰汤煮过，再煮乃佳。芦笋忌巴豆，干笋忌砂糖。鱼羊心肝食简伤，用香油生解之。

荆芥味辛性温，可作菜食，久动渴疾，熏人五脏神。反驴肉、无鳞鱼。勿与黄颡鱼同食，与蟹同食动风。

匏瓠味甘性平，滑，多食令人吐利，发疮疥。患脚气、虚胀、冷气者食之，永不除也。

壶卢味苦性寒，有毒，有甘苦二种。俗谓以鸡粪壅之，或牛马踏践，则变为苦。

冬瓜味甘淡性寒，经霜后食良。阳脏人食之肥，阴人食之瘦。煮食能练五脏，为下气也。冷者食之瘦人。

饮食须知卷三