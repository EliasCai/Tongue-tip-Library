饮食须知 卷二

豆味甘，性微温。患冷气及寒热病者勿食。

豆味甘微辛，性平。多食滞气成积，发胀作痛。

云南豆味甘，性温，有毒。煮食味颇佳，多食令人寒热，手足心发麻，急嚼生姜解之。此从云南传种，地土不同，不识制用，食之作病。

生。豇豆味甘咸，性平。水种者勿食。中鼠莽毒者，煮汁饮之即解。欲试其效，先刈鼠莽苗，以汁泼之，便根烂不生。

豌豆味甘，性平。多食发气病。薇味甘，性寒，即野豌豆。

御米味甘，性平。多食利二便，动膀胱气。此即罂粟子也。

薏苡仁味甘，性微寒。因寒筋急不可食用，以其性善走下也。妊妇食之堕胎。

蕨粉味甘，性寒。生山中者有毒，多食令人目暗、鼻塞、落发。弱阳病人食之，邪气壅经络筋骨。患冷气人食之令腹胀，小儿食之令脚不能行。生食蕨粉成蛇瘕，能消人阳事，非良物也，勿同荣食。