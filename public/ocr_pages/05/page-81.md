饮食须知 卷四

桑椹子味甘酸性微温，小儿多食仓心痛。

黄精味甘微苦性平，忌与水萝。太阳之草名黄精，食之宜人；太阴之草名钩吻，食之死。勿同梅子食。马槟榔味苦甘性大寒，又名马金囊，产妇忌食，女人多食致子宫冷绝孕。

椰子浆味甘性温，食之昏昏如醉。食其肉则不饥，饮其浆则增渴。

榧罗果味甘性温，俗名香盖西洛，甚多多食动风疾。凡时疾后、食饱后俱不可食。同大蒜辛物食，令人患黄病。

诸果有毒。凡果未成核者食之，令人发痈及寒热。果落地有恶虫缘过者，食之令人患九漏。果双仁者有毒杀人，瓜双蒂者、沈水者皆有毒杀人。凡果忽有异常者，根下必有毒蛇恶物，其气熏蒸所致，食之立杀人。

收藏青梅、枇杷、橄榄、橙、李、菱、瓜类，以腊水入些少铜青末，密封于净罐内，久藏色不变。或用腊水入薄荷、明矾少许，将诸果各浸瓮内，久藏味佳且不变色。

解诸果之毒，烧猪骨灰为水服。