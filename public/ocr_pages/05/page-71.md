饮食须知卷三

九月食之，令人反胃。阴虚久病及反胃者忌食之。白瓜子久食，塞中。

南瓜味甘，性温。多食发脚气、黄疸。同羊肉食，令人气壅。忌与猪肝、赤豆、荞麦同食。

荣瓜味甘淡，性寒。时病后不可食。同牛乳、鱼食，并成疾。生食冷中动气，食心痛，脐下症结。多食令人虚弱不能行，小儿尤甚，发疮疥。空心生食，令胃脘痛。菜瓜能暗人耳目，观驴马食之即眼烂，可知其性矣。

黄瓜味甘淡，性寒，有小毒。多食损阴血，发疟病，生疮疥，积瘀热，发气，令人虚热上逆，患脚气，虚肿及诸病。

丝瓜味甘，性冷。多食致痿，阳事滑精，气……

木耳味甘，性平，有小毒。恶蛇虫从下过者有大毒。枫木上生者，食之令人笑不止。朵归色变者，夜视有光者，欲烂不生虫者，赤色及仰生者，立有毒，不可食。惟桑、槐、榆、柳树上生者良，柘木者次之。其余树生者动风气，发痼疾，令人肋下急，损络，背膊闷。不可合雉肉、野鸭、鹤、鹌鹑食。中其毒者，生瓜蔓汁、地浆可解。

天花蕈味甘，性平。五台山多蛇蕈，感其气而生，故味虽美而无毒。时以金银器试之，不变黑者方可食之。

磨菰蕈味甘，性寒，一云有毒，不可多食，动风气发病。勿同雉肉食。鸡菰味甘，性平，出云南。