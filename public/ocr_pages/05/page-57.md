艾火宜用阳燧火珠承日取太阳真火。其次则钻槐取火为良。若急卒难备，用真麻油灯或蜡烛火，以艾茎烧点于灶，滋润炎疮至愈，不痛也。其戛金石、钻燧八木之火，皆不可用。八木者：松火难瘥，柏火伤神多汗，桑火伤肌肉，柘火伤气脉，聚火伤内吐血，橘火伤营卫经络，榆火伤骨失志，竹火伤筋损目也。

桑柴火宜煎一切补药，勿煮猪肉及鳅鲜鱼，不可炙艾，伤肌。灶下灰火，谓之伏龙屎，不可爇香祀神。

饮食须知卷六