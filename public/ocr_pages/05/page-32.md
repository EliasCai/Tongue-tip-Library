茶的效用
薄荷一握，同人砂器细研，投以煮酒五升，滤去渣，去水浸饮之，大有益。因赋诗曰：何须更觅胡麻饭，六月清凉却是渠。本草名巨胜子，桃源所饭胡麻即此物也，恐虚诞者自异其说。
茶即药也，煎服则去滞而化食；以汤泡之，则反滞膈而损脾胃。益世之利者多，株叶杂以为末，既又怠于煎煮，宜有害也。今法探芽，或用碎以活水火煎之，饭后必少顷乃服。东坡诗云：活水须将活火烹。又云：饭后茶未要深，此煎法也。陆羽经亦以江水为上，山与井俱次之。今世不惟不取水，且入盐及茶果，殊失正味。不知惟葱去昏，梅去倦，如不昏不倦，亦何必用。古之嗜茶者无如王川子，惟闻煎如以汤，则安能及也七碗乎。山谷词云：汤响松风，早减了七分酒病。倘知此，则口不能言，心下快活自省，知禅参透。

新丰酒法
初用面一斗，糟醋三升，水二担，煎浆及沸，投以麻油、川椒、葱白，候熟，浸米一石。越三日，蒸饭熟，及以元浆煎强，牛及沸去沫，却以川椒及油候熟，注缸面，入斗许饭及面末十斤，酵半升。暨晓，以元饭贮别缸，却以元酵饭同下，入水二担，糖二斤，熟踏覆之。既晓，搅以木杷，越三日，止四五日可熟。其初余浆又加以水浸米，每值酒熟，则取酵以相接续。不必灰其曲，只磨麦和皮用，斋子飒之。新丰之故，知其详。危居此时，尝禁窃酵，以所酿戒。怀生粒以金所酿，且给新，屡以洁所酵诱客舟，以通所酿。故所酿日佳，而利不亏。是以知酒政之微，危亦用心矣。昔人丹阳道中诗云：乍造新丰酒，犹闻旧酒香。抱琴沽一醉，尽日卧斜阳。正其地也。沛中自有旧丰，马周独酌之地，乃长安效新丰也。

山家清供卷之下