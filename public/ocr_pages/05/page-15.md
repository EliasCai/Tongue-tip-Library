山家清供卷上

地黄饆饠
崔元亮《海上方》治心痛，去虫积。取地黄大者，净捣汁，和细面作饆饠食之，出虫尺许。师愈。正元间，通事舍人崔杭女作淘食之，出虫如墓状，自是心患除矣。《本草》浮为天黄，沉为人黄，惟沉者佳。宜用清汁，入盐则不可食。或净细截和米粥，良有益也。

梅花汤饼
泉之紫帽山有高人尝作此供。初浸白梅、檀香末，水和面作馄饨皮，每一叠用五分铁如梅式凿，摽取花形。侯煮沸，汤瀹之。又淘米筛粉，用铜凿如梅花样者，凿取为真梅花。浮之汤中，名梅花汤饼。再和糖、蜜食之，尤妙。

王糁
东坡一夕与子由饮，酣甚，捶芦菔烂煮，不用他料，只研白米为糁。食之，抚几曰：若非天竺酥酡，人间决无此味。

百合麯
春秋仲月，采百合根曝干，捣筛，和面作汤饼。益血气。又蒸熟，可以佐酒。岁时广记：二月种法，宜鸡粪。化书山虹化为百合，乃宣鸡粪。岂物类之相感耶？