饮食须知卷八

兽类

猪肉味苦性微寒，有小毒。牡曰豭，牝曰彘，子曰豚。牡而去势曰豶。生江南者谓之江猪，惟豭肉无毒，多食闭血脉，弱筋骨，虚人肌。疫病者、金疮者尤宜忌之。久食令人少子伤精，发宿疾，豚肉久食令人偪体筋肉碎痛乏气。江猪多食令人体重，作脯少有腥气，久食解药力，动风发疾。伤寒疟痢，痰痺痔漏诸疾，必再发难愈。

反梅子、乌梅、桔梗、黄连，犯之令人泻痢。服胡黄连食之，令人漏精。服甘草者忌之。同牛肉食生寸白虫。同兔肉食损人。同羊肝同鸡子同鲫鱼及黄豆食令人滞气。同葵菜食令人少气。同荞麦面同生姜食生面斑。发风同胡荽食烂人脐。同苍耳食动风气。同百花菜食同吴茱萸食发痔瘘。同龟鳖肉、麋鹿肉、马肉、虾子食伤人。多食令人暴肥盖虚风所致也。头肉有毒多食动风发疾。猪肉毒在首故有病者忌之。项肉俗名槽头肉，肥脆能动风脂膏勿令中水，腊月者历年不坏。

反乌梅梅子忌乾漆腦味。甘性寒有毒，礼记云食豚去脑能损男子阳道。临房不能行事，酒后尤不可食。今人以盐酒食猪脑是引贼入室也。血味咸性平，服地黄补骨脂何首乌诸补药者忌之。能损阳也。黄豆食滞气心味甘咸性平，多食耗心气，不可合吴茱萸食。肝味苦性温，猪临杀惊气入心绝气归肝俱不可多食。服药人勿食，不可合雉肉雀肉及同鱼脍食。生癰疽同鲤鱼鲫鱼食伤神同鹌鹑食。