饮食须知卷五

米食食蜜饱后不可食，令人暴亡。多食发热病，生虫。小儿尤宜少食。凡蜜饯诸果用细辛置于顶不蛀蛇。

薄荷味辛性凉，虚弱人久食成消渴病。新病初愈食之，令虚汗不止。与鳖相反，猫食之醉。凡收薄荷者，须隔夜以粪水浇之，雨后乃可刈收，则性凉。不尔不凉也。

味辛性热，能动脾肺之火，多食令人目昏，食料不宜用之。

草豆蔻味辛竦性温，多食能助脾热，伤肺损目。不如缩砂仁、白豆蔻之性和也。

红豆蔻味辛性温，多食令人舌粗不思饮食，最能动火伤目致衄，食料中不宜用之。

食茱萸味辛苦性大热，多食动脾火，发浮肿虚恚，发疮痔。有目疾火证者忌食，勿同茨菇食。

川椒味辛性热有毒，多食令人乏气伤血脉。凡有实热喘嗽及暴赤火眼者勿食。椒五月食椒损气伤心，仓人多忘。闭口者杀人。中其毒者，用凉水麻仁浆解之。川椒肉厚皮皱，其子光黑如人子瞳。他椒子虽黑而无神，土椒子则无光矣。花椒性味相同，但力差薄耳。

胡椒味辛性大热有毒，多食损肺，令人吐血，助火昏目发疮。有实火及热病人食之动火伤气，阴受其害。病咽喉口齿及肠红痔漏者忌之。孕妇食之，助胎热，子生疮疥。

小茴香味辛甘性微温，力缓于大茴。有实火人宜少食之。其叶与子性味相同。莳萝味辛性温，杀鱼肉毒。有实热者少食。其根有大毒，误食杀人。