饮食须知卷五

烧酒味甘辛，性大热，有毒。多饮败胃，伤胆，溃髓，弱筋，伤神，损寿。有火证者忌之。同蒜、犬肉食，令人生发痼疾。妊妇饮之，令子惊痫。过饮发痓者，以新汲冷水浸之，或浸发即醒。中其毒者，服盐冷水、豆粉可少解。或用大黑豆一升，煮汁一二升，多饮服之，取吐便解。

酒糟味辛甘，性温。腊月者可久藏。有火热病及喘嗽者勿食糟物。

醋味酸甘苦，性微温，解鱼肉瓜菜毒，米醋乃良。多食损筋骨，伤胃气，不益男子，损齿灭颜，能发毒。不可同…

酱味咸甘，性冷，杀鱼肉菜蕈百药毒。多食助发疮，发小儿无辜，生痰动气。妊妇合雀肉食，令儿面黑。同诸药食，服茯苓、丹参、葶苈者忌之。凡风寒咳嗽及泻痢脾病者勿食。

瘢黑服甘遂者忌之。

饴糖味甘，性温。多食生痰助火，动脾风，发热。患中满、吐逆、秘结、牙赤、目疳病者切忌食之。勿同猪心肺食。服牛夏、菖蒲者忌之。

豆腐味甘咸，性寒。多食动气作泻，发肾邪及疮疥头风病。夏月少食，恐人汗入内。凡伤豆腐及中毒者，食莱菔、杏仁可解。

粉皮、索粉俱味甘，性凉。脾胃虚弱者多食难化，令腹痛泄泻。食杏仁即消，如近杏仁即烂不成索。

乳酪味甘酸，性寒。患脾痢者勿食。羊乳酪同鱼食成瘕，忌醋。不可合鲈鱼食。