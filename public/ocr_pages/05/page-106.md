饮食须知卷八

屎灰人头垢并水服可解中疥马毒者。泽兰根汁、猪牙灰、甘菊根汁俱水服或生菖蒲酒解之。马食杜蘅善走，食稻足重，食鼠屎腹胀，食鸡粪生骨眼。以僵蚕、乌梅拭牙则不食。得桑叶乃解。挂鼠狼皮于槽亦不食。遇死马骨则不行。以猪槽饲马，石灰泥马槽，马汗著门站合，马落驹，猕猴于废辟马病。马头骨埋于午地，宜浸于上流，绝水蛭虫。

驴肉味甘性平，与荆芥茶相反，同食杀人，同食令人筋急。多食动风，脂肥尤甚，屡试屡验。凡驴无故去沫，煮熟成白色，亦一异也。妊妇食之，令子难产。勿同猪肉食，伤气。

骡肉味辛苦性温，有小毒。其性顽劣，肉不益人，多食令人健忘。妊妇食之难产。大于驴而健于马，其力在腰，其后有锁骨不能开，故不生乳。牡驴交马而生者为骡，牡马交驴而生者为駃騠。牡驴交牛而生者为貊，牡牛交驴而生者为骡。牡牛交马而生者为驉驴，今俗通呼为骡矣。

鹿肉味甘性温，二月至八月不可食，发冷痛。白臆者、豹文者立不可食。鹿肉脯炙之不动，及见水面动，或曝之不燥者杀人。同雉肉、蒲白鱼、鲇鱼、鸡肉、生菜、鲫鱼、虾食，发恶疮。《礼记》云：食鹿去胃。鹿茸不可以鼻嗅之，中有小白虫，视之不见，入人鼻必为虫蚀，药不及也。不可近丈夫阴分，痿鹿脂亦不可近阴。