泉苦以辛，豫官徵会其气平静，人声端。其泉甘以苦，雍冀商羽合其气壮烈，人声捷。其泉甘以辛，人之形赋有厚薄，年寿有短长，由水土资养之不同，验诸南北人物之可见。水之有毒而不可犯者，亦所当知。

水中有赤脉，不可断。井中沸溢，不可饮。三十步内取青石一块投之即止。古井、智井不可入，有毒杀人。夏月阴气在下，尤忌。用毛试，投旋舞不下者有毒。投热醋数斗可入，古冢亦然。古井不可塞。阴地流泉有毒，二八月行人饮之成瘴疟，损脚力。泽中停水五六月有鱼鳖遗精，饮成瘿。沙河中水饮之令人瘖。雨山夹水，其人多瘿。流水有声，其人多瘦。花瓶水饮杀人，腊梅尤甚。铜器内盛水过夜不可饮。炊汤洗面令人无颜色，洗体令人生癣，洗足令人疼痛生疮。铜器上汗食生疽。冷水沐头，热泔沐头，并令头风，女人尤忌。经宿水面有五色者有毒，勿洗手。

燧火，人之资于火食者，疾病寿天系焉。四时钻取新火，依岁气而无亢。榆柳先百木而青，故春取之。杏枣之木心赤，故夏取之。柞楢之木理白，故秋取之。槐檀之木心黑，故冬取之。桑柘之木肌黄，故季夏取之。

时病后浴冷水损心胞。盛暑浴冷水令伤寒病。汗后入冷水令人骨痹。产后当风洗浴发痓。

酒中饮冷水手战。酒后饮冷茶汤成酒癖。饮水便睡成水癖。夏月远行勿以冷水洗。冬月远行勿以热水濯足。小儿就瓢瓶饮水令语讷。