饮食须知卷七

病同兔肉食成泻痢。妊妇多食，子必失音。以子与鲤鱼同食，儿生疮。同糯米食，儿生寸白虫。同鱼胎同食，子生疳发疮疥。小儿患痘疹者，不惟忌食，禁嗅其煎食之气，恐生翳膜也。醋能解蛋毒，过食蛋伤，紫苏子能消。人踏抱出鸡子壳，令生白癜风。

野鸭，味甘性凉，不可同胡桃、木耳、豆豉食。

野鸡，味酸甘性微寒，春夏有小毒，患痢人不可食。久食令人瘦，发五痔诸疮疥。同麦食生肥虫，同菌蕈、木耳食发五痔，立下血。同胡桃食，发头风眩晕及心痛，损多益少，不可常食。卵同葱食生寸白虫。

鸽肉，味甘咸性平，食多减一切药力。其血解百药蛊毒，不可与肉同食。

雀肉，味甘性温，勿同猪肝及李食。妊妇食雀肉饮酒，令子多淫。多食雀脑动胎气，令子雀目。同豆酱食，令子面生奸。服术人忌之。

肉，味甘性平，不可同猪肝食，令人生黑子。同木耳、菌子食，令人发痔，毛有斑点。善搏斗，始由虾黄所化，终以卵生，四时常有。鹤肉与熟性味相同，形亦相似，但色黑无斑，始由鼠化，终复为鼠，夏有冬无，今通呼为鹌鹑也。

鹧鸪肉，味甘性温，不可与竹笋同食，令人小腹胀。或言此鸟天地之神，每月取一飨至尊，所以自死者不可食。其鸟飞必南向，翅不可食。