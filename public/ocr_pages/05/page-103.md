饮食须知卷八

食猪肉伤肾，少子虚寒者尤忌。冬月食之，损真气，发虚壅脂，微毒。男子多食损阳。猪鼻屑多食动风气。凡花猪、病猪、白蹄猪、自死猪，煮汁黄者为黄猪肉，中有米星为□□，俱不可食。烧肉忌桑柴。凡煮肉，同皂荚子、桑白皮、高良姜、黄蜡，不发风气。得旧罐皿易熟。肉封锅入楮实子二三十粒，易烂且香。夏天用醋煮肉，可留数日。煮腊肉将熟，以红炭投锅内，则不油腥气。洗猪肚用，洗肠脏用砂糖，能去秽气。

中猪毒，烧猪屎为末，水服钱许，三次可瘥。过食猪肉伤，烧猪骨为末，水服或服汁、生韭汁，或加草果可消。煮硬肉入山楂数颗易烂。

羊肉味甘性热，反半夏、菖蒲。同荞麦面、豆酱食，发痼疾。同醋食，伤人心。同酪食，害人。热病、疫证、疟疾病后食之，复发致危。妊妇食之，令子多热病。

头蹄肉味甘性平，水肿人食之，百不一愈。冷病人勿多食。妊妇食羊目，令子睛白。

血味咸性平，凡猪羊血食久，鼻中毛出，昼夜长五寸，渐如绳，痛不可忍，摘去复生。惟用乳石、砂等分为丸，隔卧服十丸自落。服丹石人忌食羊血，十年一食，前功尽亡。服地黄、何首乌诸补药者忌之。

能解胡蔓草毒。脑有毒，食之发风病，和酒服迷人心，成风疾。男子食之损精气，少子。白羊黑头，食其脑作肠疾。羊心有孔者勿食，能杀人。羊肺三月至五月，其中有虫，状如马尾，长二三寸，须去之，不去食之，令人痢下。

肝味苦性寒，同猪肉及梅子、小豆食，伤人心。同生椒食，伤人五脏，最损小儿。同苦荬食，病青盲。妊妇食之，令子多厄。

羊腊和饭饮，久食命人多睡，清水成反胃，作噎病。凡煮羊