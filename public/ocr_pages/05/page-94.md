枣荆芥食同柿食合成冷积腹痛，服木香汁可解。未经霜蟹有毒，腹中有虫如小木髓子而白者不可食，大能发风。有独螯、独目、四足、六足，两目相向，腹下有毛，壳中有骨，头背有黑点，足斑目赤者有毒不可食。中其毒者，服冬瓜汁、豉汁、紫苏汁、蒜汁、芦根汁皆可解之。糟蟹罐上放皂荚、牛胆，可久留不坏。罐底入炭一块不散，见灯易散，得椒易肿，得皂荚或蒜及韶粉可免散肿，得白芷则黄不散，得葱及五味子同煮则色不变。其黄能化漆为水，其螯烧烟可集鼠。蛴螬有毒，食多发吐痢。又有剑蟹之类，皆有毒不可食。雄者脐长，雌者脐圆。腹中之黄随月盈亏。流水生者色黄而腥，止水生者色绀而馨。

田螺味甘，性大寒。其肉视月盈亏，有冷积人勿食。小者名螺蛳，性味相同。清明后其中有虫，不可食用也。细长者名海蛳，味咸性寒，肉绿色。

饮食须知卷六