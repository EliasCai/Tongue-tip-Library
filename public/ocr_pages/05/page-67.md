茄子味甘淡性寒，有小毒，多食动风气，发疯疾及疮疥。虚寒脾弱者勿食，诸病人莫食，患冷人尤忌，秋后食茄损目。同大蒜食发痔漏，多食腹痛下利，女人能伤子宫无孕。蔬中惟此无益，宜少食。

化紫芋破气，野芋形叶与家芋相似，有大毒，能杀人。误食烦闷垂死者，以土浆及粪清、大豆汁解之。

山药味甘性温平，同鲫鱼食不害人，同食动气，入药忌铁器。

薤菜味甘性寒滑，生湖泽中，叶如荇而差大，形似马蹄。多食及熟食，令人气壅不下，损胃伤齿，落毛发，气弱者勿食。生葵发宿疾，与百药相忌。蜀葵苗亦可食，但久食钝人志性。被犬咬者食之即发，永不瘥也。合猪肉食，令人无颜色。食蒜葵须用蒜，无蒜勿食之。葵性虽冷，若热食之，令人热闷动风气。四月勿食，发宿疾。

芹菜味辛甘性平，杀丹石毒，和醋食损齿，有鳖瘕人不可食。春秋二时宜防蛇虺遗精误食，令面手发青。