饮食须知卷四

香橼味辛酸性温。揉蒜于其蒂上，则香更充溢。浸汁浣葛，胜似酸浆也。佛手柑味辛甘性平，与香橼功用相同。

金柑味甘酸性温，藏绿豆中，经时不变。

枇杷味甘酸性平。多食动脾发痰，助湿。同炙肉食，发黄疸，壅热气。

胡桃肉味甘，性温。多食生痰涎，动风气，脱眉发，令人恶心吐水。同酒食，多则咯血，动肾火。连衣食，敛肺气。不可合雉肉、野鸭同食。胡桃肉与铜钱共食即成粉，食酸齿。细嚼桃肉即解。去衣法：凡胡桃一枚。

杨梅味酸甘性温。多食发疮助热生痰，损齿伤筋。有火病者勿食。忌与生葱同食。以柿漆拌核曝之，仁自裂出。

樱桃味甘，性热。多食令人呕吐，立发暗风，伤筋骨，败血气，助虚热。小儿食之过多，无不作热。有寒热病人不可食。宿有湿热病及喘嗽者，食之加剧，且有死者。过食太多，发肺痈肺痿。其叶同老鹅煮易软熟。

银杏味甘苦，性温，有小毒，即白果。生食引疳，熟食多令人胆胀，壅气动风。小儿食多昏霍发惊引疳。同鳗鲡食患风。妊妇食之滑胎。银杏能醉人，食满千者死。三棱者有毒。临炒时密取一枚手握，炒不发爆。生瓤能擀衣帛油腻。

榛子味甘性平。凡收藏榛、松、瓜仁类，以灯心剪碎和入罐内，放燥处不油。同螃蟹食，限局制。

发爆生癍能澼衣帛油腻。