饮食须知卷一

屋漏水，味苦，性大寒，有大毒。饮生恶疮，滴脯肉中，人误食之成瘕。又下雨水入菜，有毒，亦勿食。
冬霜，味甘，性寒。收时用鸡羽扫入瓶中，密封阴处，久雷不坏。

冰雹水，味咸，性冷，有毒。人食冰雹，必患瘟疫风之证。
酱味不正，取一二升纳瓮中，即还本味。

方诸水，味甘，性寒。一名明水。方诸以铜锡相半所造，谓之鉴燧之剂。非蚌非金石，摩热向月取之，得水二三合，似朝露。

千里水，即远来活水。从西来者谓之东流水，味甘，性平。
顺流水，其性顺遂而下流。
急流水，其性急速下达。
逆流水，其性洄澜倒逆而上行。
劳水，即扬泛水，又谓之甘澜水。用流水二斗置大盆中，以杓高扬千万遍，有沸珠相聚，乃取煎药。盖水咸而体重，劳之则甘而轻。

井水，味有甘淡咸之异，性凉。凡井水远从地脉来者为上。如城市人家稠密，沟渠污水杂入井中者不可用。须煎滚澄清，候碱秽下坠，取上面清水用之。如雨浑浊，须播桃杏仁连汁投入水中搅匀，片时则水清矣。易日井泥不食，慎之。凡井以黑铅为底，能清水散结，人饮之无疾。入丹砂镇之，分人多寿。平旦第一汲为井华水，取天一真气浮于水面，煎滋阴剂及炼丹药用。
阿井水，味甘咸，气清，性重。

中节贮水日神水，宜制丸散药酒，久雷不坏。
谷雨水，取长江者良，以之造酒储久，色绀味厚。端午日午时取。