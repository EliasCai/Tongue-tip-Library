山家清供卷下

秋风高，画者膏请举手，不必刀。以蒿为笼可发。因举山谷诗云：“一腹金相玉质，两螯明月秋江。”真可谓诗中之验。举以手，不以刀，尤见钱君之豪也。或曰：蟹所恶，恶朝雾，实竹筐，噀以醋，虽千里无所误。因笔之为蟹助。有风虫，不可同柿食。

汤绽梅

十月后，用竹刀取欲开梅，上下蘸以蜡，投蜜罐中。夏月以热汤就盏泡之，花即绽，香可爱也。

金饭

谷水煎之尤佳。昔之爱菊者，其如楚屈平、晋陶潜。然就知爱之者，有石涧元茂。马虽一行一坐，未尝不在于菊。帙得菊叶诗云：“何年霜后黄花叶，色蠹犹存旧卷诗。”会是往来篱下读，一枝开弄被风吹。观此诗，不惟知其爱菊，其为人清介可知矣。

梅粥

扫落梅英，拣净洗之。用雪水同上白米煮粥，候熟，入英同煮。杨诚斋诗曰：“才看腊后得春饶，愁见风前作雪飘。脱蕊收将熬粥吃，落英仍好当香烧。”

山家三脆

嫩笋、小蕈、枸机头，入盐汤焯熟，同香熟油、胡椒拌之。