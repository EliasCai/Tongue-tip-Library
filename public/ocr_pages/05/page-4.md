本心斋疏食谱

门人清漳友善书堂陈达叟编

本心翁斋居宴坐，玩先天易，对博山炉，纸帐梅花，石鼎茶叶，自奉泊如也。客从方外来，竟日清言，各有饥色。呼山童供蔬馔，客尝之，谓无人间烟火气。问食谱，子口授二十品，每品赞十六字，与味道腴者共之。

啜菽
藏豆也。今豆腐切淡煮，蘸以五味。
礼不云乎，啜菽饮水，素以绚兮，其清矣。

羹菜
凡畦蔬根叶花实皆可也。
先圣齐如，义瓜祭，移以宾，乃敬之至。

粉餐
粉米热成，加糖曰饴。
天官籩人，糗饵粉餈，未见君子，怒如调饥。

薦韭
春葅韭，一名钟乳草。
四之日蚤，豳风祭韭，我思古人，如兰其臭。

贻来
来，小麦也。今水引蝴蝶。