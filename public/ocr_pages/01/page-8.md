己火热法 此法即以食物沸煮若干时间，至沸煮之后不触空气，以瓶装之，瓶口塞以栓，或以洋铁罐藏之，其效更大。

庚罐藏法 此法利用高温度以杀灭内部细菌，并将内部空气排出，然后密封其口，再热至百度以上，则细菌与空气皆无从侵入，食物可永久贮藏。

前述各法，以之应用于易腐败之食物，收效固多。但天气温暖之时，日常食物无需贮藏者，恐历时稍久，旋即腐败，以致委弃，其不经济孰甚。吾以为宜随生活之繁简，求适当之贮藏法，如某种食物宜冷藏，某种食物宜火热处置，各得其宜，则无形中节省经费，不可以数计，亦主持家政者所不可忽视也。

第二章 普通蔬菜果实之精制法