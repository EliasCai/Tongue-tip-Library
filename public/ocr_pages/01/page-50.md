第五章·各种食品实验烹调法

竹笋炒油腐法

此系上海洪月恒女士之制法。取春笋去近根处切成薄片约二三两，另自肆间购油腐三十余块。油腐必用木杵逐块击碎，惟勿过重击。二物配齐，乃取油一小杯置于锅中，熬油熟，先下竹笋片，俟透，再下油腐。次加酱油一小杯，盐少许，二片糖约二两。糖少则味不美。微加水，盖锅盖，极滚盛起。食之，味美异常。

腐衣包肉法

百叶包肉味颇寻常，若配合得法亦殊可口。吾家烹此物不用百叶，而用腐衣。切胎之肉亦非纯用精肉，用猪身蹄后成块之肉约半斤，去薄皮，其筋及脂肪部均切之极细，盛于碗中，加酒酱油各一杯，盐末各少许，拌和之。约俟一小时，乃取出腐衣包好，置大盆中。半斤肉约分为二十包。微加水于饭锅上蒸熟食之。蒸时或加笋片亦可。若用水入锅中熟者，味便不美，中煮熟者味便不美。