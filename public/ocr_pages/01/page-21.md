烹饪一斑

甘鞭可以收藏，用时慢火烧锅令热，下缓炒，渐发形如圆球，加入白糖、芝麻或更加香料炒匀，候冷取食，极为松脆甘美。每粳一升，炒发可得五升，故炒时不可多入也。山药浆、芋浆亦可依此法作粳。

甘粉：甘薯去皮洗净，细磨成浆，取下澄之，粉晒干之，可以随时用糖冲食，或和同豆粉洒水作细丸，炒食、煮食均可。

甘酒：甘薯不拘多少，去皮洗净，切成寸段，晒半干，蒸熟擣烂，盛器中加入酒，依米酒法製之。

萝卜

香萝卜：坚实白萝卜切作小块，晾二日，每一斤用盐一两，过以夏布包好，缓揉去水，再晾之。如是揉晾数次，干得宜。每一斤以白糖四两、醋一碗和入香料四钱拌匀，用瓷罐收贮。香料以等量之小茴香、花椒、砂仁、陈皮研末为之。

萝卜乾：萝卜切丁晒乾后，以腌芥菜盐卤煮过，加花椒、小茴末拌匀，晒乾收贮，历久。