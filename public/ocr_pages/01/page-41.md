任一班

六取海参共鳍丝红煨之。但海参一物沙多，气未食之前一二日须以温水泡之，去其沙，此吾人所宜知者。

淡菜一名东海夫人，味甘美，妇人于带下产后宜食之，但久食则脱发，妇人尤宜注意。烹调之法有二：
一、肉汤中加淡菜共煨之，其味颇鲜；
二、取淡菜和肉丝、韭菜共炒之，亦颇适口。

江瑶柱产于宁波，此物用以佐汤居多，用豆腐加水煮之，其汤甚鲜；或取蘑菇、火腿片共江瑶柱煮汤，其味尤美。

乌鱼蛋乃乌贼鱼腹下之卵，性能开胃利水。食时先须加水烧开，撤沙去臊，再加鸡汤、蘑菇煨之，其味最鲜。

章鱼似乌贼而大，生南海，性能养血益气。闽粤人多采其鲜者和醋食之，或入盐烧食，其味亦美。

海蜒即宁波小鱼，人多取以和海苔作汤，或以之蒸蛋亦佳。