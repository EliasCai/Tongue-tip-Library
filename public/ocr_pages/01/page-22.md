不坏味亦鲜美

加雅梨一二枚则更香脆。食不尽者，即以卤水煮萝卜透熟，控干入酱；不煮则切成细条，晒干收贮。食时热水浸透炒之。

萝卜菹：萝卜洗净，通体细切长条，紫束为把，每把周约二寸，沸汤焯过。别调盐水，候温，手按浸入，少顷可食。

又法：萝卜切缕过，以橘皮作丝和盐拌匀，按置器中少刻，食时色味俱佳。醉萝卜：细长实心萝卜，每筒切为四条，线穿晒七分干，每斤用盐四两透，再九分干，入瓶按紧，只装八分满，以好烧酒入，勿封口。数日后萝卜气发臭，臭过作杏黄色即可食。若以丝绵包老香糟塞瓶上更妙。

萝卜季秋取水萝卜同水梨俱切薄片，先置盐一撮于罐底，然后将萝卜片排入一层，再将梨片排一层，如此相间排满。五六日发臭，七八日臭过，用盐醋香料煮水候冷灌满。