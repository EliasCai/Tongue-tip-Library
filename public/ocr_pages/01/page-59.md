烹饪一班

第七章 食器之种类及处理法

食器之种类不一，制作材料有金属制者，有木制者，有陶瓷制者，此外尚有玻璃器与漆器数种。

青铜及锡铅合金之白蜡等皆可生有毒化合物，对人最为有害。盖纯粹之锡本无毒，若含铅分，恐与含食盐及酸类之食物相遇，则非常危险。

世人但知绿青之有毒，不知白蜡之中往往含有毒之亚铅，亦为一种有毒金属，为化学家所倡导。以此等金属用为食器，均非所宜。

洋银之匙、黄铜之匙，以之久浸于砂糖及其他食物中，易生危险之事故。食具以不用金属为宜，然必不得已而用之，如欲求合于经济及清洁法，仍以用铁器之磨光而无锈者为佳。