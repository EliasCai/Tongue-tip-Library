烹饪一斑第一章总说

衣食住行四者皆人生所不可缺，就中尤以食为重，即所谓民以食为天也。故平时对于食物一项不可不加以研究，如某食物富营养，某食物易消化，某食物合经济，皆人人所当知。此外各种饮食上之重要问题更不知凡几，不得之庖人而漠然不加察也。

今欲言食物之如何重要，先言食物与人身之关系。人生生活，其身心常活动，其所赖以为原动力者，曰体温与体力。食物入人体中，受消化吸收之作用，更酸化而分解，遂生体温与体力。人体常因新陈代谢之机能，时时排出老废物于体外，如汗、尿、呼出气等。是人体之诸机关为其所消耗，必藉食物以补充之。尤其对于发育期之幼儿及回复期之病人，使其筋肉充分成长或回复其衰弱之身体，舍食物外其道末由。

食物既如此重要，吾人于此虽不必别求改良进步之方法，然平时亦不可无所研究。