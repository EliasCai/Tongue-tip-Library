壶卢茄干  茄子切片，壶卢切条，晒干，如前乾菜法制之。

炒时先煎油令滚，而后下茄油，以多为妙。

糖椒末层叠装罐，仍将原油灌满，随时取食。

芥末茄  嫩茄拭净切条，不洗，晒干，用油盐炒熟，摊入瓷盘中，候冷，以芥末拌和收贮。

烧茄  锅内放油三两，排乾净嫩茄十枚，盖好，尽烧俟茄软如泥，加入盐酱、杏泥香料等，和匀取食，或更入蒜泥少许亦可。

鹌鹑茄  嫩茄切成细条，焯过，控乾，以川椒、茴香、橘皮、杏仁、甘草、红豆共为细末，和入盐酱，将茄拌好，蒸熟，晒乾，用时微以滚汤泡软，香油蘸食。

乾茄  好茄大者切三片，小者二片，清水浸三十分鐘，捞出，以盐水煑一滚，起晒至晚，仍入原汤再煮一滚，留置内，盖好，次晨又煮一滚，出晒。日日如是，屡煮屡晒，以汤尽为度，晒至极乾，入罈收藏。

第二章 普通蔬菜果实之精制法