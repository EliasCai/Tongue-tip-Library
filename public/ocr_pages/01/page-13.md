⒈ 装入罐内能经久不坏
又法，取白菜削去根株及老黄叶，洗净晾干。每菜十斤用盐十两。先备净缸一口，缸底置甘草数茎，将盐撒入菜中，排满缸中，入小茴香少许，用手按至半缸，再置甘草数茎，复如前排菜按紧令满，用石压定。三日后取菜倒出，卤水另放干净缸内，忌见生水。将原卤浇菜上压紧，过七日再依前法尽卤汁，用新汲水淹浸，仍以石块重压，则菜味美香脆。若至春间未食尽者，沸汤焯过，晒干收贮。夏日取出，温水浸过，压水尽出，麻油拌匀，在饭锅上蒸熟，味尤佳美。

⒉ 乾菜
大白菜洗净略晒，用沸汤泡半熟，晒干。以盐、酱、大小花椒、陈皮、砂糖等入笼煮熟，晒干，略蒸即可食。

⒊
将大白菜十字劈破，紧小萝卜破作两半，同置日中晒去水气，俱切成薄方片，大分许。放入净罐中，酌加切碎之茴香、醋、酒等，调盐水浇入罐内，急摇六七十次，密盖罐口，置灶上温处。每日如前摇动，三日可供食。其色青白相间，鲜洁可爱。

⒋ 菜丝
肥白菜洗净去边皮叶，切断，每段三寸长，投入沸汤少顷取出，乘热撒盐淹透。