烹饪一斑

合于卫生，在蛋白实不甚凝固，故先时须加酒类及水为要。每一蛋可作一碗，如碗大亦可增加其量，然多不过二蛋。盖蛋量多则液量少，液量少蛋必固结较厚。又中途不可泄气，缘气泄则上面遇冷而不能成熟矣。若欲上面成熟，须再加大热蒸之，然下面已熟者必因之厚结。如不于饭锅上蒸之，而置焖锅中蒸时，则以水沸后十分钟至十五分钟为率。如碗过大，蛋量亦多，则可延长数分钟，惟以不泄气为要。蛋用以拌饭最肥美，且因混有虾米，尤多鲜味也。

製蝴蝶魚法

此法得之于福州谭淑贞女士，须用溪河中所产之鲢、鲤、草鱼等，他种不可用。三者之中尤以草鱼为最佳，惟须活制，死则肉松而不润滑。制法先去鱼之皮骨，剖为二块，切薄片，连二片为一张，开用木槌和上好豆粉槌之，不可过薄，亦不可过厚，以适度为止，其形如蝶，故名。食时用清水沸腾数次，将鱼和酱、姜、香菇等片置入锅中，再沸一二次，持起加麻油少许，用姜汁和食，味极鲜美。大约鱼一尾用粉半斤，不可过多，过多则失本味矣。