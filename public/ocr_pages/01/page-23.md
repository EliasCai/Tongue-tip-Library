胡萝卜

肥鲜胡萝卜切作片，沸汤焯过，控干，入葱丁和大茴、小茴、川椒末等，加盐拌匀，腌一时即可食。罐内一月后取出，布裹搥烂用以解酒，其妙无极。酱萝卜肥大紧实萝卜酱浸一二日即食，甜脆可爱。

莴苣

莴苣去叶去皮，切成寸长条子，滚汤泡过，加姜油、糖、醋拌食。

莴苣切片，萝卜或白菜亦切成小片，与莴苣片相等，各以盐腌良久，沸汤焯过，取浸新水中，再煎酸汤入瓶泡之，浸冷取食。

莴苣脯莴苣削皮，置于通风处使微乾，再以盐腌切片食之，甚鲜然，以淡为贵，咸则味恶不堪食矣。