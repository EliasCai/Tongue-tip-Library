烹饪一斑

凉果：沸水候温，装玻璃瓶中，投入薄荷一握，明矾少许，悬置井内或冰箱中冷透取起，浸枇杷、苹果、杨梅等果，颜色不变，味凉堪食。

第四章 各种海味烹调法

燕窝：燕窝一名燕蔬菜，乃燕唧小鱼黏于石壁，久而成窠；或云由燕唧海粉而作。有红白乌三种，红色最上，白者次之，乌者最下。我国尝用为蔬菜，日本亦用以供僧食之。能壮阳益气，和中开胃，添精补髓，润肺止痢，消痰功甚伟。烹调此物，宜取清淡法，先浸于热水中，使其泡开，洗净后呈玉色，与火腿汤、鸡汤共煮之，其味鲜美异常，诚不愧为珍品。若杂以他项肉丝、鸡丝、笋丝等，反失其真味，未尽合法也。

鱼翅：即鲨鱼腹下之翅，味甚肥美，今人习为常嗜之品，宴会宾客，每设此物。翅有脊翅与划水翅之分，煮时先去其硬骨，留其软刺，色带黄，食时无论用何方法，宜以鸡汤佐之。