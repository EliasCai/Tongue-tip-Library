茶瓜
 十香瓜 先以黄豆一斗，煮烂去汤，用面四斤拌匀，铺干净芦席上，约二寸厚，用蒲包盖好。旬日后取出晒干，即成黄豉，听用。瓜出时，取瓜二十一斤，切片，用盐二斤，一宿取出晾干。加丝二三斤，陈皮丝半斤，去皮杏仁二斤，黄豉一升，瓜水三碗，好酒一瓶，入瓜拌匀。再以花椒四两，大小茴香各二两，甘松、三奈、白芷、桂皮各半两为末，拌入极匀，满贮。

又法 菜瓜切碁子块，每斤用盐八钱和香料拌匀，腌过一二日，清晨取出控干。晒于日下，至晚复入卤中。次晨取出再控再晒，如此三次，勿令太干。严藏坛内，随时可食。

酱瓜 白面不拘多少，伏中用新汲水和揉硬软得宜，搓成圆周三寸之长条，用木板拍令坚实，成扁圆形，切为分许厚块，匀排席上，以黄蒿覆之。约三星期，面生黄衣，取出晒极干，入水略溻，刷去黄衣，研为细末，名曰酱黄，可为酱瓜之用。其法先将菜瓜剖开去子，用石灰白矾为末，调清水泡瓜一昼夜，取出洗净盐腌，一日滚汤泡过晾干，不可见日。每瓜一斤