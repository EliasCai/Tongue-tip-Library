六蔬类 选择蔬菜则以鲜润者为良

【根菜】 萝卜、胡萝卜、青芋、甘蔗、藕、牛蒡、马铃薯、慈姑等皆属根菜，大概须其有生气而不萎蔫者。

【叶菜】 白菜、菠菜、甘蓝等谓之叶菜，大概新采而有生气，切断而新鲜，多水分者良。叶菜之已宿者，味皆劣。

【蔬果】 冬瓜、越瓜、南瓜、茄子等谓之蔬果。凡果实之已腐者、未熟者，均为有碍于消化，不可不注意也。

七菌类 菌类之有无毒，须注意。大抵具美色、有苦味或酸咸涩者，含乳汁，放光生臭，能变银器之色，及有支离之柄者，食之皆能伤生，不可不惧也。

八果实类 选择果实则以质熟色鲜者为宜，尤忌腐烂。

四 厨房用器之设储

烹饪之关于吾人既如上述，而厨房中所用之器具，因为每日常用者，必求其便利而合乎卫生。固无繁而佐理之器具预备亦须妥善，如刀之宜快也，板之宜…