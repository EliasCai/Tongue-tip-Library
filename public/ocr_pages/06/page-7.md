嫩者鲜鱼蚶蛤之类是也。肉起涎则红色变黑，鱼起涎则活，肉变死。屡开锅盖则多沫而少香，火息再烧则走油而味失。道人以丹成九转为仙，儒家以无过不及为中。司厨者能知火候而谨伺之，则几于道矣。鱼临食时，色白如玉，凝而不散者，活肉也；色白如粉，不相胶粘者，死肉也。明明鲜鱼而使之不鲜，可恨已极。

目与鼻，口之邻也，亦口之媒介也。嘉肴到月到鼻，色臭便有不同，或净若秋云，或艳如琥珀，其芬芳之气亦扑鼻而来，不必齿决之、舌之而后知其妙也。然求色不用糖妙，求香不可用香料，一涉粉饰便伤至。