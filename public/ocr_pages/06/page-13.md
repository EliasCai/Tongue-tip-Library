物味取鲜全在起锅时极锋而试，为停顿便如霉过衣裳，雕锦绣绮罗亦害闷而气可憎矣。尝见性急之人，每摆菜必一齐搬出，于是厨人将一席之菜都放蒸笼之中，候主人催取，通行齐上，此中尚得有佳味哉？在善烹饪者，一盘一碗费尽心思；在饕餮者卤莽暴团，囫囵吞下，真所谓得哀家梨复蒸食者矣。余到粤东，食杨兰坡明府善美而美，访其故，曰：“不过现杀现烹，现熟现不停顿而已，他物皆可类推。”

一戒暴殄

暴者不怕人工，殄者不惜物力。鸡鱼鹅鸭，自首至尾，俱有味存，不必少取多来也。见烹鱼者专取其裙，而不知味在肉中；蒸鱼者专取其肝，而不知鲜在背上。至贱莫如酶蛋，其佳处虽在黄不在白，然全去其白而专取其黄，则食者亦觉索然矣。且余为此言，并非俗人惜福之谓。假使暴殄而有益于饮食，犹之可也；暴殄而反累于饮食，又何苦为之？至于烈炭灸活鸡之掌，刺刀以取生麑之肝，皆君子所不为也。何也？物为人用，使之死可也，使之求死不得不可也。

一戒淡酒

事之是非惟醒人能知之，味之美恶亦惟醒人能知之。