核桃杏仁去皮，榛子不必去皮，先用油炮脆，再下酱，不可太焦，酱之多少亦须相物而行。

将石花洗净入酱中，临时再洗，一名麒麟菜。

将石花熬腻作膏，仍用刀盖开，色如蜜蜡。

将清全松菌入锅滚熟收起，加藤油入罐中可食，味甚佳。

吐蚨出兴化泰兴，有生成极嫩者，用酒娘浸之，加糖，自吐其油，名为泥螺，以无泥为佳。

用嫩海甜酒浸之，颇有风味，其光者名为白皮，作酒醋同拌品。

子鱼出苏州，小鱼生而有子，生时烹食之，较美于酱黄。

生姜取嫩者，微腌，先用粗酱套之，再用细酱套之，凡三套而味成。古法用蝉蜕一个入酱，则姜久而不老。