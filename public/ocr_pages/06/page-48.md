白鱼肉最细，用糟鱼同烝之最佳。或冬日微加酒娘糟三日亦佳。余在江中得网起活者，用酒烝食，美不可言。糟之最佳，不可太久，久则肉木矣。

季鱼少骨，炒片最佳。炒者以片薄为贵，用秋油细郁之后，用粉蛋清拍之，入油锅炒，加作料炒之。油用素油。

杭州以土步鱼为上品，而金陵人贱之，目为虎头蛇，可发一笑。肉最松嫩，煎之、煮之、蒸之俱可，加醋芥作扬作美无鲜。

用青鱼、鲫鱼蒸熟，将肉拆下，放油锅中熯之黄色，加盐、花葱、椒、瓜蒌。冬日封瓶中，可以一月。

鱼圆

用白鱼、青鱼活者，破半钉板上，用刀刮下肉，留刺在板上。将肉剁化，用豆粉、猪油拌，将手搅之，放微微盐水，不用清酱，加葱汁作团。成后放滚水中煮熟，撩起冷水养之，临吃入鸡汤、紫菜滚。