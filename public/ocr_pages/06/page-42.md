胸头肉连汤放盘中，甘鲜异常。其他鸟鹊俱可类推，但鲜者一时难得。薛生白常劝人勿食人间豢养之物，以野禽味鲜且易消化。

煨鹤鸭黄雀

倪云林集中载制鹅法：整鹅一只，洗净后，用盐二钱擦其腹内，塞葱一带，填实其中。外将蜜拌酒通身满之。锅中一大碗酒，一大碗水蒸之，用竹箸架之，不使鹅身远水。灶内用山茅二束，缓发烧尽为度。候锅益冷后，揭开盖，将鹅翻身，仍将锅盖封好，烝之。再用茅柴一束烧尽为度。柴候其自尽，不可挑拨。锅益用绵纸糊封，逼燥裂缝，门水润之。起锅时，不但鹅烂如泥，汤亦鲜美。以此法制鸭，味美亦同。每茅柴一束重一斤八两。擦盐时串入葱椒末子，以酒和匀。云林集中载食品甚多，只此一法试之颇效，余俱附会。

杭州烧鹅为人所笑，以其生也不如家厨自烧为妙。