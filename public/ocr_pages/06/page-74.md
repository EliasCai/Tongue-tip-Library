第二，南京南门外报恩寺则第三。

杭州北关外卖者最佳，以粉糯多松仁胡桃而不放橙丁者为妙。其甜处非蜜非糖，可暂可久，家中不能得其法。

栗糕

煮栗极烂，以纯糯粉加糖为糕，蒸之，上加瓜仁松子。此重阳小食也。

青糕青团

捣青草为汁，和粉作糕团，色如碧玉。

合欢饼

蒸糯为饭，以木印印之，如小珙璧状，入缝架爆之。油方不粘架。

鸡豆糕

研碎鸡豆，用微粉为糕，放盘中蒸之。临食用小刀片开。

鸡豆粥

磨碎鸡豆为粥，鲜者最佳，陈者亦可。加山药茯苓尤妙。

金团

杭州金团，凿木为桃杏元宝之状，和粉搦入木印中便成。其馅不拘荤素。

藕粉

非自磨者信之不真，百合粉亦然。