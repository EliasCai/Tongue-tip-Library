赤鸡肉洗切净，每一斤用好酒三两，盐二钱五分，冰糖四钱，研酌加桂皮，同入砂锅中，文炭火煨之。酒将干，鸡肉尚未烂，每斤酌加清开水一茶杯。

蘑菇煨鸡
鸡肉一斤，甜酒一斤，盐三钱，冰糖四钱。蘑菇用新鲜不霉者，交火煨两枝线香为度，不可用水。先煨八分，再下蘑菇。

鸡蛋
鸡蛋去壳放碗中，将竹箸打一千回烝之，绝嫩。凡蛋一煮而老，一千煮而反嫩，加茶叶煮者，以两炷香为度。蛋一百用盐一两，五十用盐五钱，加酱煨亦可。其他则或煎或炒俱可，斩碎黄雀烝之亦佳。