卢雅雨转运家所造，色如于酒，而味浓厚。

耶筒酒清浏彻底，饮之如梨汁蔗浆，不知其为酒也。但从四川万里而来，鲜有不味变者。余七饮耶筒，惟杨笠湖刺史木牌上所带为佳。

绍兴酒

绍兴酒如清官廉吏，不掺一毫假，而其味方真；又如名士英长留人间，阅尽世故而其质愈厚。故绍兴酒不过五年者不可饮，掺水者亦不能过五年。余常称绍兴为名士，烧酒为光棍。

湖州南浔酒

湖州浔酒味似绍兴，而清雅过之，亦以过三年者为佳。

常州兰陵酒

唐诗有“兰陵美酒郁金香，玉碗盛来琥珀光”之句。余过常州，相国刘文定公饮以八年陈酒，果有琥珀之光。然味太浓厚，不复有清远之意矣。宜兴有蜀山酒，亦复相似。至于无锡酒，用天下第二泉所作，本是佳品，而被市井人苟且为之，遂至浇淳散朴，殊可惜也。据云有佳者，恰未曾饮遇。

品国