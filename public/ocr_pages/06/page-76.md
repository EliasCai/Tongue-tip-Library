可爱洁白如雪 刘方伯月饼
用山东飞面作酥为皮，中用松仁、核桃仁、瓜子仁为细末，微加冰糖和猪油作馅，食之不觉甚甜，而香松柔腻，迥异寻常。

陶方伯十景点心
每至年节，陶方伯夫人手制点心种种，皆山东飞面所为。奇形诡状，五色粉披，食之皆甘，会人应接不暇。产制军云：“典孔方伯薄饼，而天下之薄饼可废；吃陶方伯十景点心，而天下之点心可废。”自陶方伯亡，而此点心亦成广陵散矣。呜呼！

杨中丞西洋饼
用鸡蛋清和飞面作稠水，放碗中，打铜夹剪一把，头上作饼形，如碟大，上下两面铜合缝处不到一分。生烈火，撩糊水一糊一夹，一烘片刻成饼，白如雪，明如绵纸。再加冰糖、松仁屑子。

白云片
白米锅巴薄如绵纸，以油炙之，微加白糖，上口极脆金陵人制之最精，号白云片。

风枵
以白粉浸透制小片，入猪油灼之，起锅时加糖糁之，色白如霜，上口而化，杭人号曰风枵。