余向不喜武夷茶，嫌其苦如饮药。然丙午秋，余游武夷，到曼亭峰、天游寺诸处，僧道争以茶献。杯小如胡桃，一小如香橼，每斟无一余，上口不忍遽咽。先嗅其香，再试其味，徐徐咀嚼而体贴之，果然清芬扑鼻，舌有余甘。杯后再试一二杯，令人释躁平矜，怡情悦性。始觉龙井虽清而味薄矣，阳羡虽佳而韵逊矣。颇有玉与水晶，品格不同之故。故武夷享天下盛名，乃不胫而走，且可以瀹至三次，而其味犹未尽。

一、龙井茶

杭州山茶处处皆清，不过以龙井为最耳。每还乡上冢，见管坟人家送一杯茶，水清茶绿，富贵人所不能享也。

阳羡茶深碧色，形如雀舌，又如巨米，味较龙井浓。

一、洞庭君山茶

洞庭君山出茶，色味与龙井相同，叶微宽而绿过之。采