夏日选白净带子勒放水中一日，泡去盐味，太阳晒干，入锅油煎一面黄，取起，以一面未黄者铺上虾子，放盘中，加白糖蒸之，以一炷香为度，三伏日食之绝妙鱼脯。

活青鱼去头尾，断小方块，盐腌透风干，入锅油煎，加作料收卤，再炒芝麻滚拌起锅，苏州法也。

家常煎鱼须要耐性，将鲜鱼洗净切块，盐腌压扁，入油中两面煎黄，多加酒、秋油，交火慢慢滚之，然后收卤作汁，使作料之味全入鱼中。此法指鱼之不活者而言，如活者，又以速起锅为妙。

徽州出小鱼，长二三寸，晒干寄来，加酒剥皮，放饭锅上蒸而食之，味最鲜，号黄姑鱼。