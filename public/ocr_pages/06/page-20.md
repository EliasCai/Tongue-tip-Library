江鲜单
郭璞江赋鱼族甚繁今择其常有者治之作江鲜单

刀鱼二法
刀鱼用蜜酒娘清酱放盘中，如鲥鱼法烝之，最佳。不必加水。如嫌刺多，则将极快刀刮取鱼片，用针抽去其刺，用火腿汤、鸡汤、笋汤煨之，鲜妙绝伦。金陵人畏其多刺，竟油炙极枯然后煎之，谚曰：“驼背夹直，其人不活此之谓也。”或用快刀将鱼背斜切之，使碎骨尽断，再下锅煎黄，加作料，临食时竟不知有骨，芜湖陶太太法也。

鲥鱼
鲥鱼用蜜酒蒸食，如治刀鱼之法便佳。或竟用油煎加清酱酒娘亦佳。万不可切成碎块加鸡汤煮，或去其背。