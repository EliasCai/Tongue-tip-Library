海参三法

海参无味之物，沙多气腥，最难讨好。然天性浓重，断不可以清汤煨也。须拣小刺参，先泡去沙泥，用肉汤滚泡三次，然后以鸡肉汁红煨极烂。辅佐则用香草、木耳，以其色黑相似也。大抵明日请客，则先一日要煨海参才烂。常见钱观察家夏日用芥末鸡汁拌冷海参，系其绝技。或切小碎丁，用笋丁、香蕈丁入鸡汤煨，作羹。蒋侍郎家用豆腐皮、鸡腿、蘑菇煨海参，亦佳。

鱼翅二法

鱼翅薄片甚佳。杨中丞家削片入鸡汤豆腐中，号称“鲫鱼豆腐”，上加陈糟油浇之。庄太守用大块鱼腹煨整碗食，单店有之。

鱼翅难煮，须煮两日才能化为柔。用有二法：一用好火腿、好鸡汤，加鲜笋、冰糖少许煨之，此一法也。一纯用鸡汤，串细萝卜丝，拆碎鳞翅，搅和其中，飘浮碗面，合食者不能辨其为萝为鱼翅，此又一法也。用火腿者汤宜少，用萝卜丝者汤宜多，总以融洽柔腻为佳。若海参触鼻，鱼翅跳盘，便成笑话。吴道士家做鱼翅不用下鳞，单用上牛厚根，亦有风味。萝卜丝须出水三次，其臭才去。常在郭耕家吃鱼翅炒菜，妙绝，惜未传其方法。