麻团

蒸糯米捣焖为团，用芝麻屑拌糖作馅。磨芋粉晒乾和米粉用之，朝天宫道士制芋粉团野鸡韬极佳。

熟藕

藕须贯米，加糖自煮，并汤尤佳。外卖者多用灰水，味变不可食也。余性爱食嫩藕，虽软熟而以齿头故，味在也。如老藕一煮成泥，便无味矣。

栗

新出之栗，烂者有松子仁香。府人不肯煨烂，故金陵人有终身不知其味者。新菱亦然，金陵人待其老方食。

莲子

建莲虽贵，不如湖莲之易煮也。大小熟，抽心去皮后下汤，用文火煨之，闷住合盖，不可开视，不可停火。如此两炷香，则莲子熟时不生骨矣。

芋

十月天晴时，取芋子芋头晒之极乾，放草中勿使冻伤。春间煮食，有自然之甘，俗人不知。

仪真南门外萧美人善制点心，凡馒头、糕饺之类，小巧可爱。