厨者之作料如妇人之衣服首饰也。虽有天姿，虽善抹而做衣蓝缕，西子亦难以为容。善烹调者，用油用香油，须番生熟；酒用酒娘，应去糟粕；醋用米醋，须求清澈。且酱有清浓之分，油有荤素之别，酒有酸甜之异，醋有陈新之殊，不可丝毫错误。其他葱椒桂糖盐，虽用之不多，而俱宜选择上品。苏州店卖秋油，有上中下三等；镇江醋颜色虽佳，味不甚酸，失醋之本旨矣。以板浦醋为第一，浦口醋次之。

洗刷之法：燕窝去毛，海参去泥，鱼翅去沙，鹿筋去臊。肉有筋膜，别之则酥；有肾，除之则净。鱼胆破而全盛。

调剂之法，相物而施。有酒水兼用者，有专用酒不用水者，有专用水不用酒者；有盐酱并用者，有专用清酱不用盐者，有用盐不用酱者；有物太腻，要用油先灸者，有气太腥，要用醋先喷者；有取鲜必用水糖者，有以干燥为贵者，使其味入于内，煎炒之物是也；有以汤多为贵者，便其味溢于外，清浮之物是也。