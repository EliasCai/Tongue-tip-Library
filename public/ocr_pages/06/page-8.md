锅盂钵盂之类，使一物各献一性，一碗各成一味。嗜者舌本应接不暇，自觉心花顿开。

古语云：“美食不如美器”，斯语是也。然宣成嘉万器贵，颇愁损伤，不如竟用御窑，已觉雅丽。惟是宜碗者碗，宜盘者盘，宜大者大，宜小者小，参错其间，方觉生色。若板板于十碗八盘之说，便嫌笨俗。大抵物贵者器宜大，物贱者器宜小。煎炒宜盘，温煮宜碗。煎炒宜铁锅，煨煮宜砂罐。

荣之法，宜先淡者，后浓者；宜先薄者，后厚者。无汤者宜先，有汤者宜后。且天下原有五味，不可以咸之一味集之。度客食饱则脾困矣，须用辛辣以振动之；虑客酒多则胃疲矣，须用酸甘以提醒之。一时节须知。